# Introduksjon
Innholdet under er en kopi av innholdet tilgjengelig [bs-guiden/definisjoner](https://buildingsmart.no/bs-guiden/definisjoner) på buildingSMART Norge sine nettsider og ble hentet 2. juli 2019. 

# Definisjoner

Kravene i bSN Guiden nytter seg av en rekke definisjoner for objekttyper, roller, faser og prosesser. bSN Guiden benytter også en rekke definisjoner basert på NS 8360 BIM Objekter.

## RLOM
Er en forkotelse som står for Real Life Object Mapping.

RLOM er et prosjekt i buildingSMART International hvor alle buildingSMART land oppfordres til å koble kjente objekttyper på lokalt språk med IFC4 modellen. RLOM skal eliminere tvil om hvordan objekttyper skal kobles til IFC modellen. Det reduserer usikkerhet og øker effektivitet. RLOM er et godt verktøy når man skal sikre seg at programvare eksporterer til riktig IFC klasse.

RLOM-NO er den norske utgaven av RLOM. Denne består av en liste på flere hundre objekttyper slik vi kjenner dem fra beskrivelsesterminologien. De er sortert etter NS 3451 Bygningsdeltabellen. Alle objekttyper er koblet til IFC4 datamodellen.

RLOM-NO er utviklet i samarbeid mellom Helse Sør-Øst og buildingSMART Norge. Det har vært et stort antall av buildingSMART Norges medlemmer som har bidratt i etableringen av gjeldende versjon. Gjeldende versjon av RLOM-NO kan lastes ned som excel-dokument her fra denne side eller finnes på buildingSMART Dataordbok.

## Roller, faser og prosesser

Vedlagte, nedlastbare tabeller lister opp roller, faser og prosesser som bSN Guiden benytter for å kunne adressere krav tilstrekkelig entydig. Alle definisjoner har et nummereringsystem som bidrar til entydighet.

### Roller
Alle roller starter med et "R" (Role/Rolle) som etterfølges av et siffer som beskriver overordnet fag. Dette etterfølges av bindestrek og to siffer som beskriver rolle i prosjekt.

F.eks. R2-01 (R2 = Bygg og -01 = RIB)

eller R3-02 (R3 = RIV og -02 = Ventilasjon)

Nummer for overordnet rolle tar utgangspunkt i NS 3451 første siffer som beskriver fag.

### Faser
Alle faser starter med en "S" (Stage/fase) som etterfølges av to siffer som beskriver overordnet fase samt evt. et punktum og et siffer for å underdele fasen.

Fasedefinisjonene er basert på IDM standarden ISO 29481-1:2010 Building information modelling. Tabellen er supplert med underdeling av noen av fasene for å kunne spesifisere krav tilstrekkelig tydelig.

### Prosesser
Alle prosesser starter med "P" (Process/Prosess) som etterfølges av to tall som beskriver hvilken prosess som beskrives. Det er registrert 12 prosesser i dagens tabell. Nye prosesser vil få nytt løpenummer.

F.eks. P01 (= Koordineringsmodell og byggeplanlegging)

eller P05 (= Georeferering)

## Navngivningskonvensjon, Produktmerking, TFM Type, TFM Komponent og Klassifikasjon.

Vedlagte, nedlastbare definisjoner viser kobling mellom egenskap og BIM for:

navngivning;
produktmerking med GS1 EAN-13 koder;
bruk av Statsbyggs Tverrfaglig Merkesystem i BIM;
bruk av klassifikasjon i BIM er basert på NS 8360 BIM objekter.

Innholdet er oppdatert 17.02.2017 på buildingSMART sine nettsider.
